Bu sendromu ilk gördüğümde pikachu ile ilgisi var diye düşündüm ama hiç göründüğü gibi değilmiş 😄 (linç yemem umarım) Genellikle 2 yaşından sonra çocuklarda görülen bu sendrom gıda olmayan; kağıt, toprak, cam, bez, saç, ip, tebeşir, metal, çakıl,kömür gibi şeyleri içeren bir yeme bozukluğudur 😊

## Sebebi

Sebebi kesin olarak bilinmiyor; ama çoğunlukla psiko-sosyal gelişim bozukluklarından veya besin eksikliklerinden (demir, kalsiyum, çinko vb.) olabiliyor. Ayrıca diyet ve yetersiz beslenme, pikaya yol açabilir.

## Kimlerde Görülüyor

Pika sendromu, demir eksikliğine sahip olan çocuklarda, vitamin eksikliğine sahip olan çocuklarda ve şizofreni, otizm gibi zihinsel rahatsızlığı olan çocuklarda yaşanabiliyor.

## Tespit Edilebiliyor mu ?

Evet tespiti mümkün ve diğer sendromlara göre daha kolay 😊 Açık havada toprak yiyen bir çocuğun ayakkabıların altını yaladığı, duvarları kazıyarak çıkan toprak parçalarını yediği ve ya saksıların altındaki toprakları yediği gözlenebiliyor. Bunlar haricinde aşağıdaki belirtilerde mümkün :

1. Mide bozukluğu

2. Karın ağrısı

3. Dışkıda kan

Ve bir süre boyunca yiyecek olmayan maddeleri yediğinizde birtakım sorunlar ortaya çıkar. Bunlar:

1. Kurşun zehirlenmesi
2. Bağırsak tıkanması
3. Diş yaralanmaları
4. Enfeksiyonlar

Ancak bunlar var diye hemen "Aaaa benim çocuğumda pika sendromu var" demeyiniz 😊 Buna doktorlar karar verir 😊

## Tedavisi

Evet tedavi etmek mümkün, öncelikle çocuğun doktora götürülmesi gerekiyor 😊 Kendi başınıza bu tanıyı koyamazsınız 😊 Besin eksikliklerinin araştırılması, çocuğun psiko-sosyal ve nörolojik gelişiminin değerlendirilmesi gerekiyor. Bu besin eksiklikleri ilaç tedavisi yanında doğal gıdalarla da takviye edilmelidir. Bu hastalığın psikolojik boyutunun da olması kuvvetle ihtimaldir ki bu durumlarda çocuğun bir de bir pedagog tarafından takip edilmesi gerekebilmektedir.

## Kapanış

Bu yazınında sonundayız 😥 Amaaa yeni konular oldukça yazılar hiç bitmeyecek 😝 Yeni yazılarda görüşmek üzere 😊 kendinize iyi bakın ❤️

## Kaynaklar

[Wikipedia](<https://en.wikipedia.org/wiki/Pica_(disorder)>)

[NEDA](https://www.nationaleatingdisorders.org/learn/by-eating-disorder/other/pica)
